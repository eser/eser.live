---
title: Öğrenme Yol Haritası (Bilhassa Junior ve Yazılımcılar İçin)
publishedAt: 2023-07-24T00:00:00.000Z
---

(Yazı halen geliştiriliyor, şundan da bahset derseniz
[https://eser.live/qa](https://eser.live/qa) üzerinden bana ulaşabilirsiniz)

## Motivasyon

Superpeer ve benzeri kanallardan benimle iletişime geçen birçok insanla benzer
temalarda konuşmam üzerine bu yazıyı yazma kararı aldım.

Normal şartlarda yüksek lisansını Eğitim Fakültesi’nde tamamlamış, yine
lisansüstü eğitimimde eğitim ve psikoloji ile ilgili birçok akademik bilgiye
sahip olmuş biri olarak, birçok insanın “ne bilmediğini bilmediği”ni düşündüğüm
alanlar “öğrenim” ve “gelişim” konuları. Bu gelişim ister kariyer, ister kişisel
ister başka temada olsun fark etmiyor. Öğrenim psikolojik ve kişiye özgü bir
kavram. Tek bir doğru olmadığı gibi sürece deterministik bakmak birçok
zararı beraberinde getiriyor. Bu nedenle beni genellikle “başarmak için bu
adımları takip edin” derken pek duymazsınız, daha empirist/deneyci yaklaşımlarım
vardır.

Peki ben tavsiye vermekten kaçıyorsam ne için bu yazıyı yazıyorum? Harika bir
kaos teorisi tutkunu olduğum için elbette! Bu yazı sayesinde hem kaoscu ve
bilinmezci yaklaşımlarımla hava atacağım hem de gözlemlediğim kadarıyla öğrenme
yoluna girmiş insanların kendini yetersiz hissettiklerinde bir motivasyon
bulmaları için kendi çapımda bir katkı sunmaya çalışacağım. Elbette ne kadar
başarılı olurum bilinmez, bir iddiam bulunmuyor.

# Yol Haritası Bunun Neresinde?

Evet, bu halen bir yol haritası. Burada yapmaya çalışacağım şey şu olacak:
Birçok insanın kendine koyduğunu gözlemlediğim (naçizane), sık rastlanan mental
engelleri tanımlamaya çalışacağım.

Dolayısıyla siz kendi yolunuzu kendiniz bulurken (bence olması gereken bu) size
yolda rastlayabileceğiniz, sizi yolunuzdan döndürecek veya yolunuzu
uzatacak/zorlaştıracak tehlikelerden bahsedeceğim.

Bunun için istemeden de olsa tavsiye verir tonda konuşacağım ama bunları benim
kendi kendi kendime problem çözme yöntemlerim gibi ele alırsanız sevinirim.

## Yolda Karşılaştığımız Tehlikeler

### Genellemelere Maruz Kalmak

Hepimiz hayatımızın farklı alanlarında da olsa insanların genellemelerine ve
tespitlerine olumsuz yönde maruz kalmışızdır.

Örneğin 6 ayda react öğrenebilirsiniz denilmiştir, ama siz öğrenememişsinizdir:

- bu tespitlerin bir ortalama, varsayımlar ve korelasyon ile oluştuğunu,

- genelleme sahiplerinin sandığınız kadar ince eleyip sık dokumadan bu
  tespitleri 5-10 dakikalık düşünsel süreçlerle ortaya koyduğunu,

bilmekte yarar var.

Bu durumlarla karşılaştığımızda genelleme/iddia sahibinin ne anlatmaya
çalıştığına, -eğer burada bizim için geçerli bir durum söz konusu ise- buradan
nasıl bir çıkarım/fikir elde edebileceğimize odaklanmalıyız.

### Reçetelere Bağlı Kalmak

Bir plan olması her zaman iyiye işaret olsa da planlar değişebilir ve
kaybolmamak için bize yardımcı olan unsurlardır. Planları amaç olarak değil araç
olarak konumlandırmak dolayısıyla planlar gerçekleşmediğinde başarısız olmuş
hissiyatıyla toptan bir vazgeçişe yönlenmek kendimizi içinde bulabileceğimiz bir
tuzak.

Dolayısıyla roadmap.sh gibi sitelerde size verilen reçetelerdeki
kavramları bilmeniz elbette size zarar vermez, ancak bu sitelerin reçetelerini
harfiyen uygulamak yerine bir şeyler yaparken ihtiyacınızın olduğunu fark
ettiğiniz kavramlara yoğunlaşmayı deneyebilirsiniz. HTTP nedir’i ve protokolün
detaylarını sonradan öğrendiğinizde dünyanın sonu gelmiyor.

### Süreci Yok Saymak

Kendinizi X yıldır sektörde bulunan birisiyle kıyaslayıp, “Ben kesinlikle
bunları öğrenemem” diye vazgeçmek ve diğer insanların sanki her şeyi bir süreç
içinde öğrenmek yerine bir gece aniden onlara vahiy geldiğini düşünmek de
sıklıkla karşılaşılan durumlar arasında.

Ancak bir az üzerine düşünürsek, bu insani olarak çok acımasızca. İnsan olarak
İlköğretimden itibaren on yıllarca gördüğümüz matematik ve ana dilimizle ilgili
eğitim sürecimizin sonucunda geometri, dil bilgisi gibi kavramları temel
düzeylerde konuşabilecek ve problem çözebilecek bir noktaya erişebiliyoruz.

Yazılım da öyle, uzun bir sürecin ertesinde eğitimimiz öğrenim ve pratiğe
dönüşüyor.

### Başarı Listesini Tutmamak

Öğrenme bir sürece yayıldığı için kimi zaman biz ısıya maruz kalan kurbağa gibi
durumumuza “alışıyoruz”, 2 ay önce bilmediğimiz birçok şeyi bilsek dahi, henüz
“nihai hedefe” ulaşamamış olmak bizi halen “başarısız” hissettiriyor.

Eğer çok güçlü duygusal sermayemiz, metanetli bir karakterimiz yoksa vazgeçmeye
çok açık olabiliyoruz.

### Yapabildiklerini ve Öğrendiklerini Küçümsemek

Öncelikle geçmiş olsun, deneyimli bir profesyonel olsanız dahi ileride de bu
hissiyatınızdan asla arınamayabilirsiniz. Hatta bunu ara ara duyacağınız
“Imposter Syndrome” ile ile ilişkilendirebiliriz belki.

Öğrendiğiniz birçok kavram emin olun boşuna değildir. Ancak siz bu öğrenimleri
bir pratik projede kullanmayıp, diğer insanların bu kadar temel bilgilere bile
ara sıra hakim olmadığını veya bunları kullanamadığını deneyimlemediğiniz için
size “fasa fiso” geliyor olabilir.

Örneğin exercism üzerinde linked list problemlerini kolayca çözen birileri bizim
senior software engineer’ların live interview’ında da bu tarz sorular sorduğumuz
bilgisine sahip olmadığı için kendi bilgisini çok basite indirgeyebiliyor.

### Diğer İnsanların Acı Çekmediğini Düşünmek

Sizin tanık olmadığınız tüm “sonuç”lar, dışarıdan her şeyi mükemmel ve kusursuz
görmenize sebep olabiliyor. Herkes diş bakımı için dişçi koltuklarında nice
acılar çeker, her gün sabah akşam dişlerini temiz tutmak için uğraşır hatta çoğu
insan cerrahi operasyonlara maruz kalır ancak biz Instagram’da onları görüp “Aa
ne kadar güzel dişleri var, tanrı vergisi” deriz.

Bu bir yanılsama ve dışarıdan “tamamlanmış” görünen birçok hikaye
geliştirilirken birçok başarısızlıkla karşılaşılıyor. Kimse bir anda bir noktaya
gelmiyor, kimse yazdığı projeyi anında çalıştıramıyor. Geliştirme sürecince
birçok hata alıyor ve ufak bir stil düzenlemesi için günler kaybedebiliyor.

### Diğer İnsanlarla Karşılaştırmak

\-

### Diğer İnsanları Fazla Dinlemek

\-
